---
info_en: Page about data.norge.no
info_no: Informasjonsside om data.norge.no
description: Skal være første info-siden, heis-pitchen!
url: https://data.norge.no/about
---

## Om Data.norge.no

Leter du etter data? Nå er det enklere enn noensinne å finne det du trenger, uten å måtte navigere gjennom et virvar av offentlige etater.

Data.norge.no gir en omfattende oversikt over datasett, begreper, API-er, informasjonsmodeller, tjenester og hendelser i offentlig sektor, inkludert data med juridiske begrensninger som taushetsplikt eller personopplysninger. Her får du hjelp til å oppdage, vurdere og ta i bruk data, med tydelig informasjon om tilgjengelighet, dataeiere og bruksmuligheter. Du får vite om dataene er offentlig tilgjengelige eller krever spesifikke tillatelser, samt hvordan dataene er relatert og hva de betyr. Data.norge.no tilbyr også løsninger for publisering av datasett, begreper, API-er, informasjonsmodeller, tjenester og hendelser.

Innholdet på Data.norge.no leveres av ulike offentlige og private virksomheter. Digitaliseringsdirektoratet er ansvarlig for drift og utvikling av nettstedet.

## Formål

Data.norge.no gir en oversikt over hvilke data virksomheter har og kan dele. Katalogen tilrettelegger for at virksomhetene kan etterfølge åpne data-direktivet ([ODD](https://www.digdir.no/datadeling/oversikt-over-eu-regelverk-om-deling-og-bruk-av-data/3251#pne_datadirektivetopen_data_directive_odd)), og gir brukerne enklere tilgang til data. Katalogen fremmer også rettferdige konkurransevilkår ved å muliggjøre gjenbruk av data for både kommersielle og ikke-kommersielle formål.

## Ressursene vi tilbyr

- [Datasettkatalogen](https://data.norge.no/datasets)
- [Begrepskatalogen](https://data.norge.no/concepts)
- [API-katalogen](https://data.norge.no/data-services)
- [Informasjonsmodellkatalogen](https://data.norge.no/information-models)
- [Tjeneste- og hendelseskatalogen](https://data.norge.no/public-services-and-events)

## Søk

Hovedfunksjonen på Data.norge.no er søket, som gjør det mulig å finne den dataen eller informasjonen du ser etter. Du kan bruke det kunstig intelligens-drevne søket, eller standard tekstsøk med avanserte filtre. [Les mer om søke-alternativene](lenke).

## Vil du vite mer?

- [Finne data](lenke)
- [Publisere beskrivelser](lenke)
- [Teknisk dokumentasjon](https://informasjonsforvaltning.github.io/)
- [Nettsamfunn - Datalandsbyen](https://datalandsbyen.norge.no/)
