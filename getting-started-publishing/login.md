# Tilgang og innlogging på Data.norge.no

For å bruke registreringsløsningen i på Data.norge.no, er det viktig å ha riktig tilgangsnivå og følge korrekt innloggingsprosedyre. Denne veiledningen gir en oversikt over ulike innloggingsmetoder og hvilke tilganger som kreves for å få full utnyttelse av Data.norge.no.

## Innlogging med ID-porten/Altinn

For å få tilgang til registreringsløsningen eller administrasjonsgrensesnittet for høsting på Data.norge.no, må du ha en av følgende rettigheter:

- «Felles datakatalog - alle kataloger - lesetilgang»
- «Felles datakatalog - alle kataloger - skrivetilgang»
- «Felles datakatalog - alle kataloger - virksomhetsadministrator i Altinn»

Ønsker du å redigere, må du ha en av de to nederste tilgangene. Hvis du allerede har tilgang til en tjeneste i virksomheten din i Altinn, kan du be om ytterligere tilganger. Hvis ikke, må du kontakte noen som kan delegere disse tilgangene, vanligvis nærmeste leder.

[Les om hvordan du får/gir tilgang til Data.norge.no på Altinn](https://info.altinn.no/skjemaoversikt/digitaliseringsdirektoratet/felles-datakatalog/)

## Innlogging med Felles brukerhåndtering

Felles brukerhåndtering er en autentiserings- og autorisasjonstjeneste levert av Digdir. På grunn av lavt sikkerhetsnivå og begrenset kontroll over egne brukere, tilbys ikke denne innloggingstjenesten til nye brukere. Eksisterende brukere kan fortsette å bruke den inntil videre, men vi anbefaler overgang til ID-porten.

## Innlogging for ansatte i Skatteetaten

Ansatte i Skatteetaten kan logge inn med interne brukere. Rutiner for tildeling av tilgang organiseres internt i Skatteetaten.

## Innlogging for ansatte i Brønnøysundsregistrene

Ansatte i Brønnøysundsregistrene kan logge inn med interne brukere. Rutiner for tildeling av tilgang organiseres internt i Brønnøysundsregistrene.
